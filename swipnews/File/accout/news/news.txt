1,0,2025-10-16T14:55:07.950,General,กองบริหารการศึกษา มก.กำแพงแสน,อาคารศูนย์เรียนรวม 4 ได้ดำเนินการเปลี่ยนเครื่องฉายโปรเจคเตอร์ห้องเรียน 301 เรียบร้อยเเล้ว เเละกำลังดำเนินการเปลี่ยนเครื่องฉายโปรเจคเตอร์อีก จำนวน 7 ห้อง เพื่อประสิทธิภาพในการเรียนการสอน
2,0,2025-10-16T14:56:04.301,General,ปฏิทินการศึกษา 2568,ปฏิทินการศึกษา ประจำภาคต้น ปีการศึกษา 2568  สำหรับนิสิตระดับปริญญาตรี (ประจำเดือน ตุลาคม 2568) 7 ต.ค. 68 วันสุดท้ายของการขอเทียบรายวิชาสำหรับนิสิตเข้าใหม่ รหัส 68 13-17 ต.ค. 68 นิสิตกรอกแบบประเมินการสอนผ่านเว็บ ครั้งที่ 2 14 ต.ค. 68 วันสุดท้ายของการขอถอนวิชาเรียนบางรายวิชาผ่านระบบ โดยบันทึกอักษร W ผ่านอาจารย์ผู้สอน ในระบบ my.ku.th (นิสิตทำรายการภายใน 16.00 น. ส่วนอาจารย์พิจารณาเห็นชอบภายใน 23.59 น.) 17 ต.ค. 68 วันสุดท้ายของการส่งใบขอจบการศึกษาล่าช้า      และวันสุดท้ายของการส่งเอกสารขอลาพักการศึกษา
3,0,2025-10-16T15:00:00.238,Business,แผนซื้อกิจการ Toyota Industries สะดุด,แผนการของอากิโอะ โตโยดะ ประธานโตโยต้า มอเตอร์ คอร์ป (Toyota Motor Corp.) ที่จะเข้าซื้อกิจการโตโยต้า อินดัสตรีส์ คอร์ป (Toyota Industries Corp.) ด้วยมูลค่า 4.7 ล้านล้านเยน (3.13 หมื่นล้านดอลลาร์) ต้องล่าช้าออกไป เนื่องจากกระบวนการอนุมัติตามกฎหมายต่อต้านการผูกขาดในหลายประเทศล่าช้ากว่าที่คาดการณ์ไว้ โตโยต้า อินดัสตรีส์ แถลงวันนี้ (6 ต.ค.) ว่า เดิมทีการเสนอซื้อกิจการจะเริ่มขึ้นในเดือนธ.ค. แต่ตอนนี้มีแนวโน้มว่าจะเลื่อนไปเป็นอย่างน้อยเดือนก.พ. 2569  สำหรับดีลนำบริษัทออกจากตลาดหลักทรัพย์ครั้งนี้ จะดำเนินการผ่านหน่วยงานด้านอสังหาริมทรัพย์ในเครือโตโยต้า ซึ่งจะเป็นผู้ทำคำเสนอซื้อหุ้นทั้งหมดของโตโยต้า อินดัสตรีส์ ในราคา 16;300 เยนต่อหุ้น ราคานี้ต่ำกว่าราคาปิดของหุ้นถึง 11% ในวันที่ประกาศข้อตกลงอย่างเป็นทางการ  สำหรับโตโยต้า อินดัสตรีส์ นั้นเป็นผู้ผลิตเครื่องทอผ้า รถยก และชิ้นส่วนยานยนต์ และยังเป็นธุรกิจดั้งเดิมที่ต่อยอดมาเป็นโตโยต้า มอเตอร์ ผู้ผลิตรถยนต์รายใหญ่ที่สุดของโลกในปัจจุบัน  โตโยต้า อินดัสตรีส์ ระบุว่า ปัจจุบันเพิ่งได้รับการอนุมัติจาก 4 ประเทศเท่านั้น ได้แก่ ออสเตรเลีย แคนาดา อิสราเอล และแอฟริกาใต้ ส่วนการอนุมัติจากประเทศที่เหลือยังอยู่ระหว่างการพิจารณา คาดว่ากระบวนการทั้งหมดจะแล้วเสร็จราวกลางเดือนม.ค. 2569 หรือหลังจากนั้น  สำหรับการซื้อกิจการครั้งนี้ มีธนาคารชั้นนำของญี่ปุ่น 3 แห่ง คือ มิตซูบิชิ ยูเอฟเจ ไฟแนนเชียล กรุ๊ป อิงค์ (Mitsubishi UFJ Financial Group Inc.); ซูมิโตโม มิตซุย ไฟแนนเชียล กรุ๊ป อิงค์ (Sumitomo Mitsui Financial Group Inc.) และมิซูโฮะ ไฟแนนเชียล กรุ๊ป อิงค์ (Mizuho Financial Group Inc.) ที่จะร่วมกันปล่อยสินเชื่อสนับสนุนเป็นมูลค่า 2.8 ล้านล้านเยน  โตโยดะเองก็จะลงทุนส่วนตัว 1 พันล้านเยนในบริษัทโฮลดิ้งที่ตั้งขึ้นมาเพื่อนำโตโยต้า อินดัสตรีส์ ออกจากตลาดหลักทรัพย์โดยเฉพาะ โดยผู้ถือหุ้นใหญ่ของโฮลดิ้งแห่งนี้คือ โตโยต้า ฟุโดซัง (Toyota Fudosan Co.) ซึ่งเป็นบริษัทอสังหาริมทรัพย์นอกตลาดหลักทรัพย์ที่โตโยดะเป็นประธานอยู่ และเปรียบเสมือนบริษัทจัดการการลงทุนของตระกูลโตโยดะ
